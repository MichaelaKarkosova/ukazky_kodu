<html>
<div style="display:none;"><endora></div>
<link rel="stylesheet" type="text/css" href="css/styles.css" />
<meta http-equiv="content-type" content="text/plain;" />
Obecně platí, že by člověk na zdroji neměl šetřit.
<p>Náš systém se snaží pomoci neznalým uživatelům a varovat je před případným nebezpečím levných zdrojů.
<p>Zde je seznam "ranků" zdrojů od nejlepšího po nejhorší.</p>
<p><h3>1. TOP</h3>druh zdroje "TOP" je schopen jet 24/7 bez potíží, utáhne i extrémně výkonné počítače, má velkou řadu ochran, vysokou účinnost a dlouhou životnost. Jeho vnitřek je extrémně kvalitní a má vysokou cenu za watt. Tyto zdroje jsou ty nejspolehlivější a tím pádem i nejdražší, co se dají sehnat. Taktéž všechny z nich disponují dlouhou zárukou.
<p><h3>2. Výborný</h3>tento druh zdroje je podobně jako TOP zdroje velice dobře ochráněn před negativními vlivy, napříkald vlhkostí, předpětí, podpětí apod. Zdroje jsou schopny utáhnout velice výkonné stroje, obvykle mají účinnost Platinum, což je 2. nejlepší, případně o třídu nižší Gold.
<p><h3>3. Nadprůměr</h3>tyto zdroje jsou chráněny před různými problémy v sítí, mají středně vysokou účinnostobvykle Gold a středně dlouhou záruku. Tyto zdroje jsou doporučovány pro náročnější uživatele, ale zase ne přehnaně náročné.
<p><h3>4. Průměr</h3>průměrné zdroje, které se obvykle vyznačují certifikací 80+ bronze/silver, záruku mají kolem 2-4 let. Jsou vhodné pro střední herní sestavy, například pro hráče, kteří jsou nováčci v herním světě. Zdroje už nejsou určeny provozu 24/7, nemají taky takovou účinnost, jako výborné, nebo nadprůměrné zdroje.
<p><h3>5. Podprůměr</h3>Podprůměrné zdroje nejsou přímo odpady, ale dají se sehnat i lepší zdroje. Pravděpodobně vám neexplodují a nevezmou si s sebou celý počítač, ale hrozí zde vyšší hlučnost, menší účinnost a kratší záruka. Obecně se doporučuje investovat do zdroje o třídu kvalitnější. Taktéž některé zdroje nedodávají uvedené napětí a proud.
<p><h3>6. Risk</h3>zde už začíná hranice nebezpečí. Většina "RISK" zdrojů se vyznačuje tím, že někdy mohou jet dlouhou dobu v pořádku, ale někdy mohou explodovat a vzít sebou celý počítač. Nemají většinou žádnou certifikaci, nebo jen 80+. Jedná se o většinu čínských značek. Pokud si svého PC vážíte, investujte do něčeho lepšího!
<p><h3>7. Odpad</h3>Nejhorší druh zdroje. Může být nebezpečný nejen pro připojená zařízení, ale i lidi. Zdroj může způsobit požár nejen počítače, ale i elektroinstalace a tím pádem celého vašeho domu. Těmto zdrojům se vyhýbejte kilometrovým obloukem. Většina z nich nemá funkční žádné ochrany, záruku mají jen 2 roky a certifikaci nemají vůbec žádnou. Taktéž neumí dodat deklarovaný výkon. Jedná se o ty nejlevnější zdroje.

<h2>Otázky a odpovědi</h2>
<p><h3>Proč má dobrý zdroj horší rank, než by si zasloužil?</h3>
Obvykle se jedná o to, že zdroj má nižší záruku. Záruka v hodnocení zdrojů hraje velkou roli. Tímto trpí např. Evga SuperNova - jsou to kvalitní zdroje, bohužel s krátkou zárukou.
<p><h3>Proč kalkulačka neřeší kapacitu?</h3>
Není důležitá kapacita. Důležitý je poměr cena/výkon, který kalkulačka řeší a zkoumá.

<p><h3>Je vhodné kupovat zdroje od neznámých výrobců?</h3>
V žádném případě. V 99% by se jednalo o odpady. Nejlepší je se podívat na internet na případné recenze, kdyžtak i na zahraniční weby.

